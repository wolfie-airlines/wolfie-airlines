<div>
  <img
    src="https://i.imgur.com/MLlNSm4.png"
    class="logo-img"
    style="width:200px;heigth:200px"
    />
</div>

# Wolfie Airlines 

May your journey be unforgettable with `Wolfie Airlines`.

### English version
English version of project & README (without screenshots, all of them are in polish), can be found here: [English version](https://github.com/wolfie-airlines/wolfie-airlines/tree/english).

<details open>
  <summary>
    🇵🇱 Opis projektu
  </summary>

# Opis
Wolfie Airlines to projekt lotniska oraz linii lotniczych powstały na potrzeby projektu zaliczeniowego na studia. Od samego początku programowania tego projektu poczułem z nim specjalną więź. Chciałem stworzyć coś niesamowicie unikalnego. Mam nadzieję, że podołałem i sprostałem swoim oczekiwaniom.

## Przeprowadzenie po projekcie

<details>
  <summary>
    🧭 MENU STARTOWE
  </summary>
  
  Użytkownik może korzystać z aplikacji bez konieczności zakładania konta ani logowania się, ale ma oczywiście ograniczone funkcje.
  <img src="https://i.imgur.com/OYHkDLv.png"/>
</details>

<details>
  <summary>
    👤 REJESTRACJA
  </summary>

  Wszystko się gdzieś zaczyna. Zarejestrujmy się więc, żeby korzystać z naszej aplikacji.
  <img src="https://i.imgur.com/yzLoNxv.png"/>
</details>

<details>
  <summary>
    👤 LOGOWANIE
  </summary>

  Po udanej rejestracji, zalogujmy się na nasze konto
  <img src="https://i.imgur.com/dFMuvvN.png"/>
</details>

<details>
  <summary>
    🧭 MENU UŻYTKOWNIKA
  </summary>

  Naszym oczom ukaże się menu użytkownika, które posiada o wiele więcej funkcji niż podstawowe menu startowe.
  <img src="https://i.imgur.com/8V1i80v.png"/>
</details>

<details>
  <summary>
    👤 PROFIL UŻYTKOWNIKA
  </summary>

  Każda szanująca się aplikacja wspierająca zakładanie własnego konta powinna mieć możliwość przejrzenia własnego profilu. W `Wolfie Airlines` traktujemy naszych klientów naprawdę poważnie.
  <img src="https://i.imgur.com/8O1tjna.png"/>

  Profil służy głównie do przeglądania statystyk, takich jak: zweryfikowany zawód, obecna karta premium/obecnie przypisana zniżka, zaoszczędzone pieniądze, data utworzenia konta, domyślna metoda płatności (`można ją zmienić w ustawieniach, o czym jest napisane niżej`), liczba zakupionych biletów, czy ilość wydanych pieniędzy.
</details>

<details>
  <summary>
    ⚙️ USTAWIENIA
  </summary>

  Oprócz możliwości wyświetlenia własnego konta, można je również edytować. Zmiana hasła, adresu e-mail, nazwy użytkownika, itp. są niesamowicie potrzebne dla zadowolenia użytkowników z korzystania z aplikacji.
  <img src="https://i.imgur.com/QgMZW2k.png"/>

  <details>
    <summary>
    👷‍♂️ WERYFIKACJA ZAWODU
    </summary>

  Każdy użytkownik ma możliwość zweryfikować wykonywany zawód, co niesie za sobą korzyści. Obecnie aplikacja wspiera 5 zawodów: `muzyk`, `lekarz`, `matematyk`, `informatyk` i `policjant`, a korzyści z nich to kolejno:
  - `Muzyk` - **darmowy^** przewóz instrumentów muzycznych
  - `Lekarz` - **darmowy^** przewóz asortymentu medycznego (apteczki, zestawy ratunkowe, szczepionki, itd.) oraz asortymentu potrzebnego do wykonywania zawodu (stetoskop, itp.)
  - `Matematyk` - **darmowy^** przewóz kalkulatora oraz liczydła
  - `Informatyk` - **darmowy^** przewóz narzędzi potrzebnych do wykonywania zawodu (laptop, tablet, komputer) oraz **darmowy^** przewóz nielimitowanych ilości urządzeń elektrycznych (na baterie litowe bądź litowo-jonowe)
  - `Policjant` - **darmowy^** przewóz narzędzi potrzebnych do wykonywania zawodu (broń, amunicja) oraz **darmowy^** i `wyłącznie dostępny dla tego zawodu`, przewóz zabronionych przedmiotów takich jak: `Broń paraliżująca`

**^** - `darmowy` oznacza: Dostępny (jeśli zabroniony), nieliczący się do wagi bagażu

  <details>
    <summary>
    🎵 Muzyk
    </summary>

  Weryfikacja zawodu wiąże się z testowaniem słuchu. Odtwarza się krótka część znanego utworu oraz zadaniem użytkownika będzie poprawne zgadnięcie wykonawcy/zespołu, który stworzył dany utwór.

  <img src="https://i.imgur.com/m0AXn5p.png"/>
  </details>

  <details>
    <summary>
    💉 Lekarz
    </summary>

  Weryfikacja zawodu wiąże się z diagnozą choroby. Wyświetlają się objawy, na podstawie których użytkownik musi stwierdzić chorobę.

  <img src="https://i.imgur.com/FUIr22v.png"/>
  </details>

  <details>
    <summary>
    🧮 Matematyk
    </summary>

  Weryfikacja zawodu wiąże się z rozwiązaniem problemu matematycznego. Wyświetla się pytanie, na które użytkownik musi podać poprawną odpowiedź, zgodną z wyświetloną podpowiedzią.

  <img src="https://i.imgur.com/wewXZU7.png"/>
  </details>

  <details>
    <summary>
    💻 Informatyk
    </summary>

  Weryfikacja zawodu wiąże się z rozwiązaniem problemu informatycznego. Wyświetla się losowy problem z losowego języka programowania, a zadaniem użytkownika będzie wskazanie, w której linijce kodu znajduje się błąd.

  <img src="https://i.imgur.com/fipamv7.png"/>
  </details>

  <details>
    <summary>
    🚓 Policjant
    </summary>

  Weryfikacja zawodu wiąże się z podaniem `poprawnego` numeru odznaki

  <img src="https://i.imgur.com/fIDsbXe.png"/>
  </details>
  </details>

  <details>
  <summary>
    💳 ZMIANA DOMYŚLNEJ METODY PŁATNOŚCI
  </summary>

  Aplikacja wspiera obecnie 2 typy płatności: `Kod BLIK` oraz `kartę VISA`.
  <img src="https://i.imgur.com/g9xlIUL.png"/>
</details>
</details>

<details>
  <summary>
    💳 KARTY PREMIUM
  </summary>
    
  Użytkownik w aplikacji ma możliwość zakupienia karty premium, która w późniejszym etapie daje różne benefity.
  Najlepszym benefitem - *najbardziej rozwiniętym* - jest wybór miejsca w samolocie, dostępny jedynie dla `karty złotej oraz platynowej`
  <img src="https://i.imgur.com/fTi2bC1.png"/>

  Żeby zakupić kartę, wystarczy podać jej nazwę, a następnie ją opłacić.

  `Jeśli użytkownik ma zakupioną kartę premium, nie może starać się o zniżkę.`
 </details>

 <details>
  <summary>
    🪙 ULGI
  </summary>
    
  Oprócz wsparcia kart premium, oferujemy również zniżki dla: `weteranów wojennych`, `karty inwalidzkiej`, `emerytów` oraz `studentów`.
  <img src="https://i.imgur.com/ELk14vZ.png"/>


  `Jeśli użytkownik ma przypisaną zniżkę do konta, nie może zakupić już karty premium.`
 </details>

 <details>
  <summary>
    ✈️ PODGLĄD LOTÓW ZE ZNIŻKĄ
  </summary>

  Nieważne czy ze zniżką z ulgi czy z karty premium, każde wyświetlają się tak samo, jedynie wyświetlając inne ceny (zależnie od % zniżki).
  Poniżej znajdziecie wyświetlony ekran lotów ze zniżką dla `weterana wojennego`:
  <img src="https://i.imgur.com/CKRRSdP.png"/>
 </details>

<details>
  <summary>
    🔎✈️ WYSZUKIWANIE LOTÓW
  </summary>

  Wyszukiwanie lotów jest pierwszą i w zasadzie najważniejszą funkcją całej aplikacji, więc też i jedną z najbardziej rozbudowanych pod względem podanych przez użytkownika kryteriów.
  <img src="https://i.imgur.com/tIAQShv.png"/>

  Opcji jest naprawdę wiele, jak widać na załączonym zdjęciu. Przykładowo, wybierzmy opcję wyświetlenia wszystkich lotów.

  <img src="https://i.imgur.com/aaSx7Cd.png"/>

  Wyświetlił nam się cały ekran z możliwością *paginacji* (zmiany stron) pomiędzy wyświetlonymi lotami.
</details>

<details>
  <summary>
    🎫 ZAKUP BILETÓW
  </summary>

  Powiedzmy, że wybraliśmy już lot, który nas interesuje korzystając z wcześniej opisanej opcji. Czas zakupić na niego bilet!
  
  <img src="https://i.imgur.com/s9lZpxS.png"/>

  Skorzystajmy na potrzeby prezentacji z dokładniejszej funkcji (dokładniejszej, ponieważ każdy lot ma swój unikalny `identyfikator`, tak więc, korzystanie z opcji numer *1*, zawsze zwróci nam poprawne połączenie.
  Przykładowo: jeśli korzystając z funkcji numer *2* podamy miasto wylotu i przylotu, aplikacja może zwrócić nam 2 połączenia, ale o innych datach. Zalecane jest więc korzystanie z ID lotu, które można otrzymać korzystając z wyszukiwarki lotów.

  <img src="https://i.imgur.com/2yQfu4L.png"/>

  Potwierdzamy więc, zwrócony przez aplikację, lot i przechodzimy do następnego ekranu.

  <details>
  <summary>
    🎫✈️ WYBÓR MIEJSC W SAMOLOCIE (EXCLUSIVE DLA KARTY ZŁOTEJ I PLATYNOWEJ)
  </summary>

  Jeśli użytkownik posiada, opisaną niżej, `kartę premium`: **złotą lub platynową**, przysługuje mu korzyść wyboru miejsc w samolocie.
  <img src="https://i.imgur.com/nBS3zx0.png"/>

  Żeby wybrać miejsca należy podać kolejno:
  - **liczbę biletów do zakupu** (minimalnie `1`, maksymalnie `4` na jednego użytkownika)
  Zakładając, że chcemy tylko `jeden` bilet będziemy musieli podać:
  - Numer `rzędu`
  - Numer `miejsca`
  Jeśli chcemy parę biletów, aplikacja będzie pytała o wszystkie numery rzędów i miejsc. Należy podążać wtedy za instrukcjami wyświetlonymi w aplikacji.

  <img src="https://i.imgur.com/VFf4Wwl.png"/>

  Wybraliśmy miejsca. Wyświetla się samolot, a sama aplikacja prosi o potwierdzenie wyboru:
  <img src="https://i.imgur.com/Ctt8AZA.png"/>
</details>

  <details>
  <summary>
    🎫✈️ PRZYDZIAŁ MIEJSC (DLA POZOSTAŁYCH UŻYTKOWNIKÓW)
  </summary>

  Przydział miejsc dla użytkowników bez złotej lub platynowej karty premium odbywa się za pomocą zaimplementowanego, na podstawie oficjalnych danych linii lotniczych, `algorytmu`:
  - Jeśli są wolne miejsca w samolocie, przydziela losowo
  - Jeśli jedynymi miejscami w samolocie są miejsca ewakuacyjne, a użytkownik nie ma żadnej z ulg: `weteran wojenny`, `karta inwalidzka`, `emeryt`, zostaje mu przydzielone miejsce ewakuacyjne
  - W przeciwnym wypadku natomiast, jeśli użytkownik posiada w/w ulgi, aplikacja wyświetla zapytanie, czy użytkownik nadal chce zakupić bilet na miejscu ewakuacyjnym
</details>

<details>
  <summary>
    🎫💵 PŁATNOŚĆ ZA BILETY
  </summary>

  Jeśli potwierdziliśmy wybór miejsc w samolocie, bądź został nam on przydzielony odgórnie, należy zapłacić za bilety.
  <img src="https://i.imgur.com/gc1ciPK.png"/>

  Wyświetlony ekran płatności zależy od **domyślnej metody płatności** wybranej przez użytkownika. Podstawowo jest to `BLIK`, co można zmienić w ustawieniach opisanych wyżej.
  Po pomyślnie dokonanej płatności drukuje nam się fakturka z zakupionymi biletami i informacją o możliwości odprawy.

</details>
</details>

<details>
  <summary>
    🎫 MOJE BILETY
  </summary>

  Użytkownik ma oczywiście możliwość zobaczenia zakupionych biletów oraz ich statusów odpraw (bagażowej i biletowej)
  <img src="https://i.imgur.com/SZauO7a.png"/>
</details>

<details>
  <summary>
    🎫 ODPRAWA BILETOWA
  </summary>

  Mamy wyszukany i znaleziony lot, kupiony bilet, zostały odprawy. Pierwszą z nich oczywiście nie musi być odprawa biletowa, ale taką kolejność sugeruje nam aplikacja.
  <img src="https://i.imgur.com/uzN0PPP.png"/>

  Aplikacja wyświetla nam nasze bilety i prosi o wprowadzenie numeru lotu (obecnego na obramowaniu biletu, na załączonym obrazku jest to `#1`. Wprowadzamy oczywiście bez znaku `#`.

  <details>
  <summary>
    🤳 KOD QR
  </summary>

  System odpraw w `Wolfie Airlines` jest mocno nastawiony przyszłościowo, szybko i skutecznie. Albowiem wystarczy jedynie zeskanować kod QR żeby przeprowadzić całą odprawę. Nie trzeba nic wpisywać, nic podawać, ani tym bardziej - dodatkowo dopłacać.
  <img src="https://i.imgur.com/iBFZuPg.png"/>
  </details>

  <details>
  <summary>
    📑 KARTY POKŁADOWE
  </summary>

  Po zeskanowaniu kodu, przeniesie nas do [strony projektu](https://github.com/wolfie-airlines/wolfie-airlines-webpage), która następnie będzie komunikować się z [serwerem](https://github.com/wolfie-airlines/wolfie-airlines-server), aby przeprowadzić naszą odprawę.
  Wystarczy poczekać parę sekund i otrzymamy nasze gotowe karty pokładowe.
  <img src="https://i.imgur.com/pZhsV9W.png"/>

  Teraz, jeśli użytkownik wejdzie w zakładkę `Moje bilety` zobaczy ✅ w kolumnie odprawy biletowej przy odprawionym bilecie.
  </details>
</details>

<details>
  <summary>
    👜 ODPRAWA BAGAŻOWA
  </summary>

  Jesteśmy już odprawieni (a raczej nasz bilet), więc zostało odprawić jeszcze bagaż. Wiadomo, że czasami da się polecieć z samym plecakiem, wtedy taka opcja nie jest wymagana, może widnieć ❌ w zakładce `Moje bilety`, ale lecąc na **2 tygodniowe** wakacje, ciężko zapakować się do plecaka górskiego. Należy też więc odprawić naszą walizkę lub torbę osobno.
  <img src="https://i.imgur.com/kwLC9KK.png"/>

  Początkowo odprawa bagażowa wygląda bardzo podobnie do odprawy biletowej, żeby użytkownik przeszedł przez nią bardziej intuicyjnie. Również należy wybrać lot, na który chcemy odprawić bagaż.

  <details>
  <summary>
    👜 POWITANIE W ODPRAWIE
  </summary>

  Poczuj się z nami swobodnie. W `Wolfie Airlines` możesz mieć pewność, że powitamy Cię zawsze z otwartymi rękami. Przed odprawą bagażową masz również możliwość wyświetlić listę wszystkich dostępnych i zabronionych przedmiotów w transporcie lotniczym.
  Wszystkie informacje zawarte w aplikacji są oparte na prawdziwych danych z tabeli wykazów przedmiotów niebezpiecznych - [tabela 2.3a](https://www.royaljet.pl/uploads/Wykaz_przedmiotow_niebezpiecznych.pdf).
  <img src="https://i.imgur.com/pEMA2Kl.png"/>
  </details>

<details>
  <summary>
    🛄 LISTA WSZYSTKICH PRZEDMIOTÓW
  </summary>

  <img src="https://i.imgur.com/Kw0gghD.png"/>

  Tabela jest bardzo prosta w odczycie i intuicyjna, żeby użytkownik na pewno wiedział, czy może wziąć przedmiot.
  Jeśli chcesz uzyskać szczegółowe informacje na temat jednego przedmiotu (dostępność dla zawodu, uśredniona waga jednego przedmiotu) wystarczy wpisać jego `numer`.
  </details>

  <details>
  <summary>
    👜 ZAWARTOŚĆ BAGAŻU
  </summary>
    
  Jeśli użytkownik nie potrzebuje tabeli wszystkich przedmiotów, przechodzi do następnego ekranu odprawy.
  <img src="https://i.imgur.com/MhT8KcP.png"/>

  Tutaj należy zaznaczyć wszystkie rzeczy, które użytkownik chce ze sobą wziąć. Jak widać, niektóre przedmioty pojawiły się na **czerwono**. Są to przedmioty zabronione. 
Ktoś może zadać sobie pytanie: Czemu w odprawie bagażowej w ogóle uwzględniać przedmioty zabronione? Odpowiedź jest bardzo prosta. Mianowicie, **te przedmioty nie są zabronione dla każdego**, przykładowo, `Broń paraliżująca` jest dostępna i niezabroniona dla osoby, która wykonuje zawód *policjanta*. Oczywiście, dla tej osoby, takowy przedmiot nie wyświetla się na czerwono. Dla zwykłego użytkownika jest to jedynie informacja wizualna, a podczas wyboru tego przedmiotu bez uprawnień, odprawa zakończy się niepowodzeniem.
  </details>

  <details>
  <summary>
    👜 POTWIERDZENIE ZAWARTOŚCI BAGAŻU
  </summary>
    
  Jeśli użytkownik wybrał przedmioty, aplikacja wyświetla listę rzeczy, które zaznaczył, żeby mógł sobie na spokojnie jeszcze raz sprawdzić, czy czegoś nie zapomniał.
  <img src="https://i.imgur.com/jJ3O7i4.png"/>
 </details>

  <details>
  <summary>
    👜 PODANIE ILOŚCI
  </summary>
    
  Po potwierdzeniu zgodności zawartości bagażu, wyświetla się następny ekran odprawy, proszący o wprowadzenie ilości przedmiotów, które chcemy zabrać.
  <img src="https://i.imgur.com/tJw6fll.png"/>

  `Waga przedmiotów naliczana jest automatycznie`. Każdy przedmiot ma swoją odgórnie określoną wagę, żeby odprawy bagażowe odbywały się sprawniej.
  
  Jak widać na załączonym zdjęciu, bagaż do **20kg** włącznie, jest bagażem odprawianym od razu, za darmo, bez konieczności żadnej dopłaty.
  ~~Jeśli użytkownik przekroczy limit wagowy **20kg**, ale nie przekroczy **32kg**, naliczana jest nadpłata za nadbagaż, według oficjalnych danych [Ryanair](https://www.ryanair.com/pl/pl), to jest: `2 euro za każdy przekroczony kilogram`.~~
  ^ Projekt został zaktualizowany pod poprawne dane, w których [opłata](https://www.ryanair.com/pl/pl/Przydatne-informacje/centrum-pomocy/oplaty) za nadbagaż wynosi `10€ za kilogram`. Zrzut ekranu z płacenia za nadbagaż nie uległ zmianie i pozostał stary.
  Nadpłata jest obliczana w złotówkach, po kursie ustalonym z góry (nie jest on aktualizowany, jest to stałe `4.3zł`)
 </details>

  <details>
  <summary>
    💵👜 OPŁATA ZA NADBAGAŻ
  </summary>
    
  W momencie kiedy użytkownik przekroczył wyżej wspomniany limit wagowy, ale zmieścił się w maksymalnym limicie, została naliczona dopłata za nadbagaż.
  <img src="https://i.imgur.com/i3jVhAW.png"/>

  Standardowo jak we wszystkich płatnościach w aplikacji, wyświetla się ekran z prośbą o uiszczenie opłaty, po której, jeśli została przeprowadzona pomyślnie, bagaż zostaje automatycznie odprawiony.
 </details>
  </details>

  <details>
  <summary>
    🤵 PANEL ADMINISTRATORA
  </summary>
    
  Aplikacja oferuje również panel administratora, dla osób posiadających przepustkę wyższego stopnia do siedziby biura `Wolfie Airlines` (hasło administratora)
  <img src="https://i.imgur.com/JaOGxuj.png"/>

  Jeśli użytkownik nie był wcześniej zalogowany jako administrator, aplikacja poprosi go o wprowadzenie hasła, natomiast jeśli był, od razu przejdzie do panelu.

  <details>
  <summary>
    ⚙️ FUNKCJE PANELU
  </summary>
    
  Panel administratora wspiera następujące funkcje:
  <img src="https://i.imgur.com/JaOGxuj.png"/>

  - `LOTY` - dodawanie nowych lotów
  - `PYTANIA WERYFIKACYJNE` - dodawanie nowych pytań weryfikacyjnych (do weryfikacji zawodów)
  - `ZARZĄDZANIE UŻYTKOWNIKAMI` - zmiana nazwy użytkownika, e-mailu, wydanych pieniędzy, daty założenia konta, liczby zakupionych biletów, itd.
  - `DODAWANIE NOWYCH PRZEDMIOTÓW` - nowe przedmioty do tabeli przedmiotów w odprawie bagażowej
 </details>

 </details>

## Wymagania (dla własnego użycia)
- [vcpkg](https://vcpkg.io/en/) - Menadżer pakietów, moja rada: używanie środowiska [CLion](https://www.jetbrains.com/clion/), które posiada go wbudowanego
- [CMake](https://cmake.org/) - Software Build System, ponownie zalecam używania w/w środowiska.
- [FTXUI](https://github.com/ArthurSonzogni/FTXUI) - Biblioteka stylistyczna
- [MongoDB Cluster](https://www.mongodb.com/resources/products/fundamentals/clusters) - Cluster dla bazy danych MongoDB
- [mongo-cxx-driver](https://github.com/mongodb/mongo-cxx-driver) - Sterownik C++ MongoDB
- [mongo-c-driver](https://github.com/mongodb/mongo-c-driver) - Sterownik C MongoDB używany do buildowania sterownika dla `mongo-cxx`
- [cryptopp](https://cryptopp.com/) - Biblioteka kryptograficzna, używana w tym projekcie do hashowania hasła użytkownika
- [QR-Code-Generator](https://github.com/nayuki/QR-Code-generator) - Biblioteka zapewniająca wszystkie potrzebne funkcje do generowania kodu QR, *potrzebne do odprawy online*
- wypełnienie bazy danych plikami podstawowymi, żeby program miał z czego czytać dane. Pliki, z których ja korzystałem, są dostępne w folderze [database](https://github.com/wolfie-airlines/wolfie-airlines/tree/main/database/json) w formacie `JSON`.

## Self-hosting & self-building
1. Sklonuj repozytorium, bądź utwórz forka.
2. Zainstaluj i skonfiguruj `vcpkg managera` w sklonowanym projekcie.
3. Pobierz wszystkie wymagane biblioteki za pomocą `vcpkg managera`.
4. Zmodyfikuj plik `.env.example`:
  - Zmień jego nazwę na `.env`
  - Wypełnij `DATABASE_URL` używając swojego pełnego adresu do połączenia się z clusterem MongoDB. *Przykładowy link*: `mongodb+srv://username:password@testcluster.taymr.mongodb.net/test`
  - Wypełnij `ADMIN_PASSWORD` używając swojego hasła administratora. Możesz je wymyślić, jest tutaj absolutna dowolność.
5. Przeładuj projekt używając narzędzia CMake (`Reload CMake project with existing CMakeLists.txt`)
6. Zbuduj projekt używając dowolnego środowiska lub narzędzia do kompilacji.
7. Uruchomienie projektu to prosta sprawa:
  Do uruchomienia projektu polecam terminalu wspierającego polskie znaki (np. **Powershella**), bądź sklonowanie [angielskiego forka](https://github.com/wolfie-airlines/wolfie-airlines/tree/english).
  - Jeśli nie została zmieniona nazwa projektu, uruchom go następująco:
    ```bash
    ./airport.exe
    ```
  - Jeśli nazwa projektu uległa zmianie:
    ```bash
    ./nazwa_projektu.exe
    ```
### Ważne informacje
Jeśli używasz środowiska [CLion](https://www.jetbrains.com/clion/), stworzy się folder `cmake-debug-build`, jeśli obecnie pracujesz na trybie **debug**. Jest on domyślnie ustawiony, więc jest na to 99% szans.
Żeby poprawnie uruchomić ten projekt, należy przenieść do niego plik `.env` oraz cały folder `sounds` żeby zapewnić poprawne działanie aplikacji.

## Gwiazdki
Jeśli spodobał Ci się mój projekt, daj mu gwiazdkę, będzie mi bardzo miło.

## Błędy i problemy
Jeśli jest jakiś widoczny błąd w kodzie, bądź konkretnym repozytorium, proszę stworzyć `New Issue` klikając tutaj: [Utwórz new issue](https://github.com/wolfie-airlines/wolfie-airlines/issues).

## Wszystkie linki
- [Wolfie Airlines](https://github.com/wolfie-airlines)
- [Repozytorium głównego projektu](https://github.com/wolfie-airlines/wolfie-airlines)
- [Repozytorium strony projektu](https://github.com/wolfie-airlines/wolfie-airlines-webpage)
- [Strona główna projektu](https://wolfie-airlines-webpage.vercel.app/)
- [Repozytorium serwera projektu](https://github.com/wolfie-airlines/wolfie-airlines-server)
- [Serwer projektu](https://wolfie-airlines-server.vercel.app/)
- [Moje portfolio](https://szymon-wilczek.pl)
- [Mój GitHub](https://github.com/szymonwilczek)

## Licencja
<details>
  <summary>
    Licencja projektu
  </summary>

`WOLFIE Szymon Wilczek`
Wszelkie prawa zastrzeżone

### Definicje:

1. **"Projekt"** oznacza oprogramowanie i wszelkie związane z nim materiały znajdujące się w **organizacji** GitHub pod nazwą "Wolfie Airlines" - [Organizacja](https://github.com/wolfie-airlines/).

2. **"Autor"** oznacza WOLFIE Szymon Wilczek - [szymonwilczek](https://github.com/szymonwilczek).

### Warunki licencji:

1. **Prawa autorskie:** 
    a. Autor zastrzega sobie wszystkie prawa autorskie do fundamentalnych funkcji zawartych w Projekcie.
    b. Użytkownik otrzymuje licencję na korzystanie z fundamentalnych funkcji Projektu na zasadach określonych poniżej.

2. **Uprawnienia użytkownika:**
    a. Użytkownik może kopiować, modyfikować i rozpowszechniać Projekt lub jego fragmenty.
    b. Każde kopiowanie lub modyfikacja Projektu musi zawierać w uznaniu dodanie Autora, tj. "WOLFIE Szymon Wilczek", wraz z linkiem do oryginalnego repozytorium na GitHubie.
    c. Rozpowszechnianie Projektu lub jego fragmentów jest dozwolone wyłącznie z wyraźną kredytacją Autora w opisie.

3. **Zakazane działania:**
    a. Kopiowanie lub wykorzystywanie Projektu lub jego fragmentów bez dodania Autora w uznaniu.
    b. Usuwanie lub modyfikowanie istniejących informacji o prawach autorskich lub kredytacji Autora.

4. **Brak gwarancji:**
    Projekt jest udostępniany "tak jak jest", bez jakiejkolwiek gwarancji. Autor nie ponosi odpowiedzialności za ewentualne szkody wynikłe z korzystania z Projektu.

5. **Zgoda:**
    Korzystając z Projektu, Użytkownik akceptuje warunki niniejszej licencji.

### Zakończenie licencji:

1. Licencja ta obowiązuje od 2024 roku, chyba że zostanie wcześniej odwołana przez Autora.
2. Po zakończeniu obowiązywania licencji, Użytkownik jest zobowiązany do przestrzegania zasad dotyczących praw autorskich i kredytacji Autora.

Dane kontaktowe:

WOLFIE Szymon Wilczek  
szymonwilczek@icloud.com
szymonwilczek@outlook.com
</details>

</details>
